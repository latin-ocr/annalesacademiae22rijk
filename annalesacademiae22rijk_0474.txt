1'02 G. C. B.SUR1NGAR

posse videatur. Antea nimirum Cl. Peritum, ambustorum vulnerum cicatricem turpem
explicantem, audientes, diximus, nos postea qnoque hoc phaenomenon esse explicatu.
ros, quibus verbis ut fidem faciamus, sequentem ingeniosam certe Cl. Praeceptoris
hoc de argumento sententiam tradere liceat. Credimus, vel fingimus nempe cum Viro’
Clarissimo, cutim humanam tegminis adinstar esse constructam, et quidem ita, ut e
duplici strato fibrarum, se invicem decussantium, compositam earn credamus. si ita·
que combustione, (qua hoc saepius fieri autopsia constare potest), aut alia quacunque
de causa , superius tantum stratum cutaneum, e fibris transversalibus constans, tolla.
tur, inferius autem intactum relinquatur, vel saltem remaneat, cicatrices admodum tur-
pes relinqui debent. Stratum nimirum hoc inferius componentes fibrae longitudinales,
libris alterius strati transversalibus non amplius in situ suo et Justa directione servan-
tur, sed secundum longitudiiiem, pro sua, qua sunt, irritabilitate, sese contrahere, et
sic cicatricis minus decorae causam sistere possunt.

Verum haec mittamus, superest enim, ut breviter explicemus, an in vulneribus,
quadam substantiae jactura comitatis, regeneratio quoque aut reproductio locum habeat.
Quam rem ut explicare possimus, indicanda est primo vocabulorum Reproductionis,
Regenerationis, Restammionis et similium significatio: jam vero per haecce vocabula
significari solet singulare illud Naturae opificium , quo partes, quocumque modo, aut.
prorsus, aut aliquatenus deperditae, redduntur iterum, restituuntur atque complentur.
CuJus restitutionis duplex est ratio: vel nimirum deperdita affecti corporis substantia
tota renascitur, et pristinae, in cujus locum succedit, substantiae prorsus similis est,
vel nove generata materia veram substantiam imitatur, curn ezlque non nisi analogiam
quandam habet. Ille restitutionis modus regeneratio vera, hic regeneratio sensu latiori
sumta, sive improprie dicta nominari potest. Ut autem regeneratio vera locum habeat,
requiritur, ut nove generata substantia e talibus consistat partibus, quae ad deperditae
substantiae qualitates proxime accedant, i. e. ex eadem constent materie, eandem ha-
beant fabricam, eundem referant colorem, iisdem fungantur muneribus (44).

Quaeritur itaquc, an in corpore humano partium mollium obtineat regeneratio? An
haec, si locum lrabeat, reproductio vcra dicenda sit? et tandem quaenam sit, si rege-
neratio vera in homine non inveniatur, huJus phaenomeni ratio? Triplicem hancce
quaestionem breviter explicemus, et ordiamur a prima·

A tempore, quo Cl. Fabre atque alii, qui hujus mentem ulterius explicarunt, par-
tium deperditarum regenerationem refutare conati sunt multi Viri Doctissimi‚ magnus
auctorum hoc de argumento fuit dissensus, dnm alii nullam prorsus novarum partium
generationem, in vulneribus, fieri statuebant, alii vero magna observationum copia

hanc-

(44) Conf. O. Huhn Commentario ante laudata, pag. 4.

