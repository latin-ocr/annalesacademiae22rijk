RESPONSlO An QUAESTIONEM THEOLOGICAM· 29.

tis assumtis, omnIa fieri praepostere, summa imis quasi misceri, totumque rerum or-
dine‘m distrahi. ’

Nos vero ejusmodi ratiunculae minime tangunt. A nobis quidem non de uniuscujusque
auctoris doctrina ejusque Analogia instituta est quaestio. Analogiam doctrinae per inter-
pretationem legitimam e libris Sacris universe petendam esse, diximus Cap. Ι. §- 2.
'et jam lubenter concedimus3 ab Inter-prete, qui Analogiam doctrinae adhibeat, Scripto-
Vrum Sacrorum in summis doctrinae capitibus assumi consensum. Sed videamus, nuria
‘ad ea, quae adversus hanc sententiam nostram disputata modo memoravimus, prorsus
obmutescendum sit.

A vero non abhorreret oratio, siquidem contenderemus ‚ eorum, qui plerumque Analogiam
'doctrinae consuli nolint, sive infesto in Codicem Sacrum animo duct05‚ sive in luce claris-
sima coecuticntes‚ in eum incidisse errorem, quem supra jam attigimus, Cap. Ι. §. 1.
obs. 3. eum scilicet, utstatuant, Codice Sacro vix quidquam tradi, nisi opinionum com-
menta, quibus imbuti fuerint homines ‚ qui iis temporibus, quibus haec scripta confecta
sunt, vixerunt. Haec vero mittamus. Habemus tamen, quod respondeamus.

Omnino eorum rationem vehementer improbamus, qui literarum sacrarum rudes, no-
bis persuadere studeant, se interpretari secundum Analogiam doctrinae3 et profecto
verendum, ne, multis sic statuentibus, tempora redeant, quibus Scriptorum Sacrorum
verba tantum significare, existimabantur, quantum possint. Sed num fas est homines
istiusmodi, plane hospites in literis Sacris, Interpretum titulo ornari? Ut nobis qui-
dem videtur, is tantum librorum Sacrorum interpres dicendus est, qui eos nocturna atque
diurna manu verset, qui lectione continua sibi interpretandi facultatem comparare stu-
deat, ex ipsa Codicis Sacri indole sibi praecepta deducat, et alocis clarioribus incipiat,
atque ita ad obscuriora pergat. Talis autem veri nominis Interpres‚ quoniam in locis
facilioribus versatus, miram videt convenientiam Codicis Sacri, quod ad ea, quae de
Deo, Natura Divina aliisque rebus ad religionem pertInentibus dicuntur, non fieri po·
test, quin eorum rationem habeat, atque adeo universae libris Sacris traditae doctrinae
Analogiam continuo ante oculos ponat: quod nemo profecto ei vitio verterit, nisi for-
tasse is, qui sciptorum humanorum 'interpreti, etsi nihil in auctore reprehendat, quod
rerum indoli aut sensui communi repugnet , eam tamen veniam concedere nolit, ut
nonnumquam scriptoris dicta ad ea exigat , quique jubeat interpretem omnibus carere
adminiculis, quae ex ipso, quem interpretetur auctore, derivari possint. Sed his,
quae nonnullis forte leviora videantur, sequentia addimus.

Nos quidem ingenue profitemur, aliam prorsus Codicis Sacri, quam caeterorum ex
omni genere librorum, ex nostra sententia esse rationem. Eorum auctores fuerunt ἅγιοι
θεοῦ ἄνθρωποι, quos divinus Spiritus in tradenda religione ab errore immunes praestitit·
Quod quidem beneficium omnibus obtigit. Hinc mirificus ille omnium in rebus ad re-

figionis doctrinam pertinentibus consensus explicandus est, quem praesertim in disci-
D 3 pli*

