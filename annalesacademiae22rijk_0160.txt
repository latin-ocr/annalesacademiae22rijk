6 tt. A. HAMAKER

magnitudine in majus quasi surgat et crescat oratio? Fatendum est, ista haud
sine magna veri specie posse jactari, nec argumentis carituros esse, qui ani·
mo et mente commotum frigido, quieto et omni perturbatione vacuo elo-
quentiorem opinentur esse futurum. At nihilominus tamen vos omnes, qui
rnei audiendi gratia huc convenistis, etiam atque etiam obtestor, ut ne ora-
tionis mrae mediocritatem cum sensus illius, de quo dixi, magnitudine et
quasi sublimitate comparetis. Nam primum mihi per complures jam anuos
non in verborum elegantiis aucupandis, sed in rebus ignotis indagandis, in-
veniendis, proferendis occupatissimo ‚ facundia parva vel potius nulla est:
quod autem intimis, ut ita dicam, animi medullis persentisco, id tale est ac
tautum, utne Demosthenis quidem alicujus, aut Ciceronis, eloquentia ad illud
rite explicandum sufficiat. Etenim, ut caetera omittam, disciplinae illius,
quam per aliquot annos jam sum professus, et quam per reliquum vitae
tempus sancte inviolateque tueri conabor, disciplinae, inquam, illius utilitas et
elegantia amores sui in animo meo excitavit adeo incredibiles, tantaque pulcri-
tudinis suae admiratione me implevit et occupavit, ut augustam illius imagi-
nem, qualem mentis sensibus intueri soleo, talem verbis exprimere nequeam.
Quam speciem si aut ego ipse acutioribus veluti oculis contemplari, aut vo·
bis, quantum fieri possit, depingere cupiam, equidem nullam viam reperire
possum meliorem, quam ut ab immensa et paene infinita mole rerum,
quibus literarum Orientalium scientia continetur, oculi nostri revocentur,
ad eruditissimorum hominum considerationem, qui in hoc genere doctrina-
rum excolendo et ornando, omnem operam suam laboremque posuerunt. Sic
enim duplex orationis nostrae emolumentum futurum'est; cum ex nulla re
melius, quam ex magni alicujus viri meritis et famae celebritate, de ipsius,
quam coluit, disciplinae praestantia judicari possit; nec quidquam exstet ad
gloriae cupiditatem excitandam acrius, quani clari exempli in medio positi
contemplatio, Quodsi jam circumspiciamus, quis eorum, qui rebus humanis
erepti sunt (nam de vivis verba facere et adulatorium imprimis esse arbi-
tror et invidiosum), quis defunctorum igitur maxime diguus sit, cujus num-
quam intermoritura laus in hoc doctissimorum virorum consessu memoretur,
nerninem sane reperire usquam possum, quem magis omnibus commendatum
cupiam, neminem qui uuiversum rerum Orientalium ambitum adeo mente

com·

