18 H. A. HAMAKER ORATIO

moriam illius temporis , quo primum novus in hanc Academiam advena ad
Vos ex hoc ipso suggestu verba facerem. Quae praeteritarum rerum recor·
datio adeo luctuosa est et plena moeroris, ut omnem paene hujus diei laeti·
tiam mihi funditus ex animo eradicet et evellat. Eheu! quantas fortunae
vicissitudines hoc quinquennio experti sumus! quantum et nostri Ordinis et
studiosae ¹juventutis dolorem sensimus! Quot bonarum doctrinarum antisti.
tes vidimus fato occumbentes! ut ipsa lumina huic Academiae erepta esse
dicerem, nisi tot tantique nobis superessent antiquae gloriae vindices‚· nisi vos
novos et optatos jam collegas haberemus, NlEUWENssUIst et PEERLKAM 1³1!
nisi te (lenique nacti essemus optimae spei doctorem, UYLENBROEKI ca-
tissime! de cujus insigni honore ita laetor, ut de meo nou magis. Gratulor
tibi, Vir Doctissime! novum munus, gratulor felicissimam studiorum conditio·
nem! Nam est profecto aliquid, in ipso flore aetatis, in primaria Musarum
sede cum dignitate collocari. Est aliquid, iu eo disciplinarum genere sine
ulla intermissione versari posse, quod cultoribus suis maximam famae ce»
lebritatem conciliet.

Quodsi Vos, studiosae juventutis lumina et ornamenta, aut de literarum
Orientalium utilitate dubitatis, aut earum difficultatem extimescitis, hunc,
quem extremo loco nominavi, respicite et considerate. Hic enim , qui ante
quadriennium, primis linguae Arabicae imbutus elementis, in meam discipli-
nam venit, tantillo temporis spatio istam doctrinae copiam sibi comparare
non potuisset, si tantis nostrae literae essent obsessae molestiis: nec is qui
Matliematicarum scientiarum severitatem summo amore complectitur, in li-
bris Arabicis excerpendis, haud exiguam otii partem consumeret, nisi com·
pertum haberet, magnum ex isto studio emolumentum in omnem humanita-
tem esse redundaturum. Sed quid ego longo argumentorum apparatu vestram
amplius diligentiam excitem et perseverantiam? Generosissimi Juvenes! Nam
in ornatissima ista adolescentium corona complures video et agnosco, qui
ipso ore et vultu animi alacritatem ostendunt, qui et diu et saepe suam mihi
industriam ingeniumque probarunt, qui denique sic existimant, doctrinam,
quae ex [erennibus et copiosissimis literarum Orientalium fontibus hauria-
tur, magno per universae vitae cursum subsidio «sihi fore et ornamento.

DlXI.

 

 

