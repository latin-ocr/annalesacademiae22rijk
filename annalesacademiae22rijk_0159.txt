Quoties ego vitae anteactae cursum mecum ipse considero ‚ multis variisque
fortunae casibus agitatum, multis adversis prosperisque rebus insignem, to·
ties in ista opinione acquiescendum esse sentio, nullum mihi diem umquam
illuxisse feliciorem, quam quo primurn, non sine Numine, ab Angustissimo
Rege Franequeram evocatus, ad literas Orientales docendas, augendas, am-
plificandas, omnem industriam diligentiamque traduxi. Nam quo melius ego
ipse in dies illius disciplinae magnitudinem intelligere, ejusdemque praecla-
ram, nostra praesertim aetate, conditionem mente complecti possum et intue-
ri, eo frequentius admirari soleo Dei Opt. Max. benevolentiam erga me pla·
:ue singularem, qui mihi, nihil tale speranti, in ejusmodi studiis vitam exi-
gendam esse decrevit, quibus nihil ad multarum rerum, et novarum et uti.
lissimarum, notitiam consequendam fructuosius, nihil ad laudem et gloriam
adipiscendam uberius excogitari possit. Quodsi jam pridem in istius beatis.
simae sortis contemplatione mens mea defixa et occupata fuit, quo taudem
voluptatis sensu, in intimis praecordiis conceptae, me hoc quidem tempore
perfundi et commoveri arbitramini A. A. H. H., quo in ipsa quasi arce lite.
rarum Orientalium me firmo gradu positum et collocatum, atque eo denique
munere auctum et ornatum esse video, ultra quod in hac vita fluxa et ter-
restri homini literato nihil est, quod sibi optandum e't expetendum putet?
Nonne haec, quae memoravimus, tot et tanta sunt, ut vel indiserto facun-
diam conciliatura esse videantur? Nonne par est, ut pectus ex ipsa felicita-
tis conscientia inter loquendum incalescat, ut ex benignitatis erga me divinae

A 3 mag-

