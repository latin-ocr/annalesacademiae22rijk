 

COMMENTATIO An QUAESTIONEM PHYSICAM· 53

netica ex priore percussione orta hacce ultima debuisset deleri3 sed actio posterioris
commotionis tantum usque ad lineas 11< et LM locum habet, ira ut partes IRQP ,
KROC et NDMS polaritate boreali gaudeant , partes LMQP, BORI et ANSL polan-ita-
te australi. Si nunc post priorem percussionem {luxus revera laminam circumdarent in
curvis clausis, inter se parallelis, et concentriciS, altera percussione quum omnes si-
mul secarentur, omnis eorum aetio delenda foret: sed hoc non fit3 partes enim BCKI
et ADML, extra lineas iK et LM sitas , polaritatem primitivam retinent. Facile autem
hoc phaenomenon explicatur supponendo fluxus omnes laminae moleculas circumdare in·
³ planis circularibus concentricis et parallelis, tunc enim percussio posterior, quae minus
fortis est quam prior, partes ABON et CDNO tantum partim secat, et totum eorum
effectum delere non potuit, sed omnis 'polaritas primitiva in molecuh‘s partis BCKI et
ADML remanet.

Magis igitur cum experientia haec suppositio convenire apparet: et nihil obstat, quo
minus illam aliam rejiciamus; nihil enim in effectibus illa consideratione mutatur, nam
quod de toto Magnete diximus, nunc de singulis ejus rnoleculis verum est. Ipse quo-
que Cel. Ampere huic hypothesi adsentitur, et credit quidem jam ante Magnetisationem
fluxus circum laminae moleculas prodire3 sed quoniam unus hoc, alter illo sensu pro-
fluit, nullum inde effectum oriri posse, qui igitur tautum apparebit, quando lvlagneti=
satione fluxus omnes in eadem directione prodire coeperunt (7).

Haec est, Viri Clarissimi! commentatio mea ad Quaestionem propositam, ex illa ap·-
paruit theoriam praeclaram Cel. Ampere fere nihil aliud» nisi hypothesin esse, inultis·
experimentis quidem corroboratam, Mathematica tamen certitudine indigentem. Sed si
omnes hujus generis inventiones in Physicis exploremus, invenimus fere omnes initio hy-
potheses minime certas fuisse, verum deinde post multos labores eosque gravissimos Doc-
torum Virorum plane demonstratas fuisse atque certas evasisse. Tale enim fuit inven—
tionis praeclarae Newtoni fatum3 tale initium habebat systema illud Copernici, qui ho-
minum superstitionem atque praejudicia, et monachorum potestatem atque fanatismum
oppugnans, lucem illam in Astronornia edidit, qua nunc adhuc fruimur, Et quare idem
non posset fieri cle hypothesi Cel. Ampere? Si hujus Doctissimi Viri sententia sit
falsa, fortasse brevi jacebit, si contra sit vera atque naturae omni ex parte conveniens,
vivet et ab omnibus recipietur: vera enim sunt verba egregia Ciceronis

Opinionum commenta delet dics , Naturae judicia* confirmas

-( 7) Cf. Expose etc. ς. 90.

Q

